2.13 ශ්‍රී ලංකා රජය වෙනුවෙන් විදෙස් රජයන්, දූත මණ්ඩල, කලාපීය සහ ජාත්‍යන්තර සංවිධානවල නේවාසික නියෝජිතයන් සහ අනෙකුත් සියලුම රාජ්‍යතාන්ත්‍රික නිලධාරීන් සමඟ සිදු කරනු ලබන ලිපි ගනුදෙනු, රාජ්‍යතාන්ත්‍රික පරිචයට අනුකූලව, විදේශ කටයුතු අමාත්‍යාංශය මඟින් සිදු කළ යුතු ය.
විදේශ කටයුතු අමාත්‍යාංශයට, එවැනි ලිපි ගනුදෙනු සම්බන්ධයෙන් අදාළ ආයතන සඳහා අවශ්‍ය උපදෙස් හෝ යෝජනා ලබා දීම සිදු කළ හැකි ය.
2.1.4 නගර සභා ඇතුළුව පළාත් සභා සහ පළාත් පාලන අධිකාරි විසින් විදෙස් රජයන්/ ශ්‍රී ලංකාවේ පිහිටි විදේශීය දූත මණ්ඩල සමඟ ඍජුව තොරතුරු හුවමාරු කර ගැනීම හෝ ලිපි ගනුදෙනු කිරීම සිදු නොකළ යුතු ය.
2.1.5 විශේෂ විධි ක්‍රියා සහ අවස්ථානුගත කරුණු සැලකිල්ලට ගෙන, ආරක්‍ෂාව සහ විදේශ අරමුදල් ආදි විශේෂ ක්‍ෂේත්‍රයන්හි දී රේඛීය අමාත්‍යාංශ/ ආයතන සහ ශ්‍රී ලංකාවේ පිහිටි විදේශීය දූත මණ්ඩල සහ අදාළ අස්ථිත්ව අතර මෙන්ම එතෙර පිහිටි ශ්‍රී ලංකා දූත මණ්ඩල සමඟ පහත අවස්ථාවන්හිදී ඍජු අන්තර් ක්‍රියා පැවැත්වීම යෝග්‍ය වනු ඇත. 
කෙසේවුවත්, මෙම සියලු අන්තර් ක්‍රියා, විශේෂයෙන්, විදේශ ප්‍රතිපත්ති පිළිබඳ දෘෂ්ටිකෝණයෙන් සලකා
බැලීම අවශ්‍ය වන්නා වූ ගිවිසුම්/ අවබෝධතා ගිවිසුම්වලට අදාළ කරුණු පිළිබඳ විදේශ
කටයුතු අමාත්‍යාංශය දැනුවත් කළ යුතු වේ:
(අ) මුදල් අමාත්‍යාංශය විසින් දේශපාලනික/ මූලෝපායික බලපෑමක් සහිත ප්‍රධාන
ප්‍රතිපත්තිමය ගැටලු විදේශ කටයුතු අමාත්‍යාංශය විමසා සිදු කළ යුතු බවට වන පදනම මත පහත කරුණු සම්බන්ධයෙන් අදාළ විදෙස් රජයන්/ ජාත්‍යන්තර සංවිධාන සමඟ ඍජුව සම්බන්ධ විය හැකිය:
ලෝක බැංකුව, ජාත්‍යන්තර මූල්‍ය අරමුදල, අන්තර්ජාතික සංවර්ධන සංගමය,
ආසියානු සංවර්ධන බැංකුව, අප්‍රිකානු සංවර්ධන බැංකු සමූහය ආදි බහුපාර්ශ්වීය/
ප්‍රාදේශීය මූල්‍ය ආයතනවලින් ණය පහසුකම් ලබා ගැනීමට සාකච්ඡා පැවැත්වීම;

අසල්වැසි රටවල් සඳහා සහාය ලබා දීම වෙනුවෙන් වූ යෝජනා සම්බන්ධයෙන්
හැර ණය සහ ප්‍රදාන ආකාරයෙන් ද්විපාර්ශ්වීය සහයෝගිතා සහාය ලබා දීම;
අනෙකුත් රටවල් සඳහා සහයෝගිතා සහාය ලබා දීමේ මූලික ක්‍රියාවලිය ද විදේශ
කටයුතු අමාත්‍යාංශය විසින් හෝ එම අමාත්‍යාංශය විමසා සිදු කළ යුතු ය;

විදේශ වානිජ ණය ගැනීම්/ විදේශ ණය සම්බන්ධ කරුණු;

දේශපාලනික අරමුණු නොමැතිව විදේශ මූල්‍ය බෙදී යාම පිළිබඳ හුදු ආර්ථික
ගැටලු; සහ

විදේශ විනිමය සම්පත් කළමනාකරණය.

මෙම තාක්‍ෂණික කරුණු පිළිබඳ සාකච්ඡා සම්බන්ධයෙන් විදේශ කටයුතු
අමාත්‍යාංශය නිරන්තරයෙන් දැනුවත් කළ යුතු ය.
(ආ) ආරක්‍ෂක අමාත්‍යාංශයට, විදේශ කටයුතු අමාත්‍යාංශයේ එකඟතාව ඇතිව
 ප්‍රධාන/ප්‍රමුඛ ගැටලු සම්බන්ධයෙන් ගිවිසුම් අත්සන් කිරීමෙන් අනතුරුව පමණක්
තාක්‍ෂණික සහ ප්‍රවර්ධන තොරතුරු සම්බන්ධයෙන් විදෙස් රජයන්/ ශ්‍රී ලංකාවේ
 පිහිටි ඔවුන්ගේ දූත මණ්ඩල සමඟ ලිපි ගනුදෙනු කිරීම සිදු කළ හැකි ය.
මෙම තාක්‍ෂණික කරුණු පිළිබඳ සාකච්ඡා සම්බන්ධයෙන් විදේශ කටයුතු අමාත්‍යාංශය
නිරන්තරයෙන් දැනුවත් කළ යුතු ය.
2.1.6 විදේශ කටයුතු අමාත‍්‍යාංශය සමඟ සහයෝගිත්වයෙන් දැනටමත් සමථයකට පත්ව ඇති තාක්‍ෂණික සහයෝගිතාව, ආධාර සහ සහාය සම්බන්ධයෙන් ශ්‍රී ලංකාවේ පිහිටි අදාළ එක්සත් ජාතීන්ගේ නියෝජිතායතනය සමඟ ඍජුව ලිපි ගනුදෙනු කිරීම අමාත‍්‍යාංශ/ දෙපාර්තමේන්තු විසින් අඛණ්ඩව සිදු කරනු ඇත. 
කෙසේවුවත්, අංශ අතර හෝ එක්සත්
ජාතීන්ගේ නියෝජිතායතන අතර පවතින අනුමිතීන් අඩංගු නව ප්‍රතිපත්ති අභිලාෂ
පියවරවලට සම්බන්ධ වන්නා වූ කුමන හෝ කරුණක් විදේශ කටයුතු අමාත්‍යාංශය විසින් අනුමත කළ යුතු ය.
රේඛීය ආයතන විසින් කාන්තාවන්, ළමුන්, ආහාර සුරක්‍ෂිතතාව, දේශගුණික විපර්‍යාස යනාදී විෂයයන් පිළිබඳව, එක්සත් ජාතීන්ගේ සංවිධානය සහ අනෙකුත් අන්තර්-රාජ්‍ය මූලාරම්භයන් සමඟ සම්බන්කධීරණයෙන් සකස් කරන ලද ප්‍රකාශන/වාර්තා සඳහාද මෙම ක්‍රියාපටිපාටිය භාවිත කළ යුතුය.
විශේෂයෙන්ම එවැනි